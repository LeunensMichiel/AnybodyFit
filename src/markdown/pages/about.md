---
title: Verbinden
description: "Bij AnyBodyFit trachten we een veilige ruimte te creëren waar iedereen welkom is, en iedereen in alle rust aan zichzelf kan werken. In het BlinkHuis in de Vlaanderenstraat vind je een rustgevende omgeving, waar je op je eigen tempo jezelf kan leren kennen en ontplooien. Hier vind je ook een netwerk van gelijkgezinde mensen, waarbij je terecht kan voor ondersteuning, het delen van ervaringen, of gewoon een goed gesprek. We verwelkomen iedereen; ongeacht geaardheid, afkomst of geloofsovertuiging. In de groepssessies werken we samen aan problemen die velen onder ons ondervinden. Als je iets specifiekere hulp nodig hebt, dan kan je altijd een privé sessie boeken.\r\n\nVoor specifieke hulpvragen staat er, bovenop het eerder vernoemde netwerk, een netwerk van coaches met verschillende specialisaties voor je klaar. De coach, Tom, is hiervoor je eerste aanspreekpunt. Samen zoeken we de beste manier om jouw persoonlijke groei te ondersteunen, of dat nu bij ons is, of bij een collega.\r\n"
image: pic.jpg
title2: Leren Groeien
description2: "Groeien is een actief & systematisch proces. Hier krijg je de tools om zelfstandig je potentieel te verkennen en bereiken. In de coaching sessies leer je over technieken en theorieën van gedragsverandering, leer je doelen stellen en bereiken, en ruimen we obstakels uit de weg. Er wordt gehandeld over verschillende thema's zoals sport, voeding, slaap, mindset en meer. Tijdens de yoga sessies wordt er steeds uitgelegd wat we doen en waarom, zodat je dit meteen in het dagelijkse leven kan gebruiken. Het einddoel: jou coachen, totdat je jezelf kan coachen.\r"
footnote: >-
  Toch een dipje? Plan een boostersessie in waar we samen een kijkje nemen naar
  je huidige doel, en hoe we hier het best geraken. Daarnaast nemen we tussen
  sessies contact op om de motivatie hoog te houden, en bij te sturen indien
  nodig.
cardnote: >-
  Om jou verder te ondersteunen trachten we je steeds in contact te stellen met
  mensen die een gelijkaardige ervaring hebben. Door samen oplossingen te zoeken
  en elkaar te motiveren bereik je nog meer dan alleen.
image2: plants.jpg
title3: Holistische Aanpak
description3: >
  Gezondheid gaat niet enkel over het lichaam. Gezonde voeding, sport & slaap
  zijn allemaal belangrijk. Alleen omvat een goede gezondheid zo veel meer:
  zelfvertrouwen, mindset, een stimulerende sociale cirkel, stress-management
  etc. Door elk apart aspect onder handen te nemen komen we tot een
  totaalplaatje waar het geheel groter is dan gewoon de som van de onderdelen.


  Iedereen is anders, en hier spelen we op in. Samen zoeken we welke technieken
  & oefeningen werken, hoeveel sessies ideaal zijn, en hoeveel follow-up je
  nodig hebt. Je bepaalt zelf het tempo, en de hoeveelheid moeite die je erin
  steekt. Daarom hechten we ook enorm veel belang aan jouw input. Wees dus zeker
  niet bang om je mening duidelijk te maken, of zelf iets voor te stellen.


  Personen met speciale noden zijn ook steeds welkom. Bel of mail gerust om te
  vragen wat de mogelijkheden zijn. Je kan ook steeds terecht voor een gratis
  intake gesprek, waarbij we samen kijken hoe we de yogalessen kunnen aanpassen.
  Indien hieruit blijkt dat we zelf niet aan jouw noden kunnen voldoen, zetten
  we toch alles op alles om een plek te vinden waar dat wel kan!
---

